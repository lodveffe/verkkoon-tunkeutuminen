# Zero trust

Minua ei harmillisesti päästetty sisään Cyber security nordic tapahtumaan (kyllä, olin käynyt suihkussa), joten katson nyt YouTubesta seminaarin ja teen siitä tiivistelmän.

Tivivistelmä Sami Laihon esityksestä 'Zero Trust - Dope or Nope?' Disobey 2024 -tapahtumasta.

Kesti hetken aikaa löytää [Disobeyn YouTube-kanavalta](https://www.youtube.com/@Disobey) seminaaria, jota jaksaisi seurata mielenkiinnolla, mutta tämä jätkähän oli kuin koomikko. Näköjään vielä iso kiho Windowsin järjestelmäasiantuntijana ja tietoturvakouluttaja. Alkuun korostettiin perus kulmakivet Zero Trust-periaatteesta, eli
että ei ole kyseessä yksittäinen tuote vaan periaate, jossa keneenkään tai mihinkään ei luoteta oletusarvoisesti, vaan kaikki todennetaan jatkuvasti. Mallin kolme kulmakiveä ovat selkeä tunnistaminen, vähimmän oikeuden periaate ja oletus siitä, että järjestelmässä on jo hyökkääjä. Laiho huomautti,
että monivaiheisen tunnistautumisen (MFA) käyttöönotto on vähentänyt kalastelun (phishing) tehokkuutta ja suosiota hyökkäyskeinona. Vitsiniekkana hän havainnollisti Zero Trust lifestyleä Minecraft-vertauksella: faija pyörittää servua ja lapset voivat pelata palvelimella mistä vain, mutta vain todennettuna
ja rajatuin oikeuksin, aivan kuten Zero Trust -ympäristössä käyttäjät pääsevät vain siihen, mihin heillä on lupa. Hän esitteli myös oman Zero Trust -henkisen VPN-ratkaisun, jossa yhteydet on rajattu palvelukohtaisesti eikä koko verkkoon pääse yhdellä kirjautumisella. Lopuksi muistutti vielä ettei plääninä ole estää vihollinen kokonaan, vaan
hidastaa sitä. Ja mieluiten napata se itse teossa. Kokonaisuudessaan seminaari oli viihdyttävä,
informatiivinen ja helposti seurattava juuri huumorinsa ansiosta. Täytyy tsekkailla mitä muuta mielenkiintoista nettiseminaaria Samilta löytyisi. 

## Lähteet

Zero Trust: Dope or Nope. Sami Laiho. YouTube. Katsottavissa: https://www.youtube.com/watch?v=CAX5ymw_PWo&t=719s
